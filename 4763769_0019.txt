  

-'11›—

secuti essent examinaverit. Cui rei proximum est id, quod altero loco commemorandum est,
quo unde exordium haec· disputatio cepit eo recurret. Vidimus enim, studia in legibus quibus
ars poetica adstricta est cognoscendis posita, quas leges nunc quidem „aesthetices“ finibus
comprehendimus, post Aristotelem in Lyceo non evanuisse, sed fuisse inter discipulos, qui
doctorem secuti in poetarum scaenicorum arte cognoscenda operam collocarent3 qua in re
Dicaearchum Hieronymus secutus esse videtur Rhodius, ut e fragmento libri περὶ
τραγῳδοποιῶν a Suida (v. Ἀναγυράσιος. fr. IV Hiller.) servato effeceris.

Quod scholae nobis coniunctissimae festo (lie, quem auspicato celebramus, hanc
potissimum symbolam damus, Vos, Collegae ornatissimi, non mirabimini. Nam ex omni
antiqua memoria paucos praeter Peripateticos inveneritis tanta tam copiosa doctrina instructos,
ut omnes, quicumque ingenuis studiis vacamus, sibi quisque quod in usum suum conferat
inde sumamus. Atque ut Aristoteles omnium, sive antiquis litteris et historiae sive rerum
naturae et physicis cognoscendis plus operae impendimus, ut exemplar quoddam omnibus
numeris absolutum ante oculos obversari debet, quod aequare possit nemO, ita quae duce
illo et auspice discipuli suo quisque loco pro ingenio et viribus variis in rebus elaboraverant,
cum quantum hac via effici possit clarissime demonstraverint. mirum quantum ut ad similia
tendamus cohortantur. Quo quid pulchrius aut fructuosius omnibus, quibus iuventutis
instituendae cura mandata est, propositum esse potest? Sic Vobis· quae paravistis bona ut

gratulamur, ita parta ut tueamini semper et augeatis etiam atque etiam optamus. Valete.

Ι

 

 

Ex officina Amplissimi Senatus et Ioannei Meissneriana.


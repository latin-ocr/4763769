 

Ο.

Ρ eripateticorum ex ipsa summi doctoris disciplina pendentium, quos ab acumine
eius singulari doctrinaque, qua res quam maxime inter se diversas complexus ille erat,
non degeneravisse aut constat aut pro nominis, quo apud veteres utuntur, splendore
consentaneum est, cum paucissimi quidam ad nos pervenerint libelli, tamen et opera eorum,
qui dogmata inventa monita philosophorum antiquis temporibus collegerunt et inter se
contulerunt, et eximio doctissimorum nostrae aetatis virorum studio effectum est, ut quibus·
nam in rebus philosophi Stagiritae decreta confirmata deinceps vel immutata, res ab eo
traditae vel novis exemplis additis auctae vel in dubium vocatae fuerint quadam tenus
iudicari possit. Ita cum in dialecticis physicis ethicis seges provenerit. qua colenda
nonnihil in dies proficimus, aliis quibusdam in rebus, quibus haud minus quam in illis
summum Aristotelis ingenium enituit, quid discipuli e praeceptis eius sumpserint, quidve
addiderint-iis aut detraxerint, quia longe minora antiquitus nobis sunt tradita, densa pressum
iacet caligine.

Velut quicumque in rebus ad poetas Graecorum scriptoresque pertinentibus vel
in legibus illis, ad quas carmina exigenda sint, cognoscendis operam collocavimus, aegre
ferimus, ex iis quos Aristotelis illi discipuli de iis rebus scripserint libris praeter paucis-
sima quaedam atque exilia fragmenta nihil ad nos pervenisse. Et scripsere —- ut
Heraclidem Ponticum mittam, quamvis neque post Ungeri commentationem (Mus. Rhen.
XXXVIII, p. 481 sqq.) ex Aristotelis scholis multa eum hausisse negaverim — neq?
ποιητικῆς Theophrastus, περὶ ποιητῶν Phanias Eresius, ,κηρὶ τραγῳδοποιῶν Aristo·
xenus Tarentinus3 scripsit de Alcaeo Dicaearchus Messenius, idem περὶ μουσικῶν et
περὶ Διονυσιακῶν α’γοῖνων, idem τῗποθέσεις τῶν Ειῗριπίὸοι· καῖ Σοφοκλέης μύθων, egit et
de Homeri Iliade Aeschylo Anacreonte Pindaro aliis poetis et de comoedia Chamaeleon
Heracleota‚ quem non esse cur ab ipsa Aristotelis consuetudine cum Ungero divellamus
alio loco docebimus3 scripsit de griphis Clearchus Solensis, περὶ τοῦ γελοίου Theo-
phrastus, idem de comoedia. Megaclides‚ qui de Homero scripsit, num inter ipsius
Aristotelis discipulos numerandus sit pon constat.

Tot tantorum virorum libris deperditis qualem iacturam fecerimus — quantum
enim lucis, ut exemplo utar, Theophrasti ars poetica libro Aristotelio afferre poterat -,

1*

 

 

